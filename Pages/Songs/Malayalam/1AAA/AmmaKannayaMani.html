<!DOCTYPE html>
<html>

	<head>
		<link rel="stylesheet" type="text/css" href="../../../Colleges/css/college.css" />
		<title>അമ്മ കന്യാമണി </title>
		<meta name="viewport" content="width=device-width, initial-scale=1.0">
	</head>

	<body>
		<div id="mainContainer2">
			<div id="header1">
			<center id="headspan" style="font-size:20px"><i><b>അമ്മ കന്യാമണി </b></i></center>
			</div>	
	
			<div id="song">
				<p>
					<center>
						<br/>
						അമ്മ കന്യാമണിതന്റെ നിര്‍മ്മലദുഃഖങ്ങളിപ്പോള്‍ <br/>
						നന്മയാലെ മനസ്സുറ്റു കേട്ടുകൊണ്ടാലും<br/>
						ദുഃഖമൊക്കെപ്പറവാനോ, വാക്കുപോരാ മാനുഷര്‍ക്ക് <br/>
						ഉള്‍ക്കനെ ചിന്തിച്ചുകൊള്‍വാന്‍ ബുദ്ധിയും പോരാ,<br/>
						എന്മനോവാക്കിന്‍വശമ്പോല്‍ പറഞ്ഞാലൊക്കയുമില്ല<br/>
						അമ്മകന്നി തുണയെങ്കില്‍ പറയാമല്പം<br/>
						സര്‍വ്വമാനുഷര്‍ക്കുവന്ന സര്‍വ്വദോഷത്തരത്തിനായ് <br/>
						സര്‍വ്വനാഥന്‍ മിശിഹായും മരിച്ചശേഷം<br/>
						സര്‍വനന്മക്കടലോന്റെ, സര്‍വ്വപങ്കപ്പാടുകണ്ട<br/>
						സര്‍വ്വദുഃഖം നിറഞ്ഞമ്മാ പുത്രനെ നോക്കി<br/>
						കുന്തമമ്പ് വെടി ചങ്കില്‍ക്കൊണ്ടപോലെ മനംവാടി<br/>
						തന്‍ തിരുക്കാല്‍ കരങ്ങളും തളര്‍ന്നു പാരം<br/>
						ചിന്തമെന്തു കണ്ണില്‍നിന്നു ചിന്തിവീഴും കണ്ണുനീരാല്‍ <br/>
						എന്തുചൊല്ലാവതു ദുഃഖം പറഞ്ഞാലൊക്കാ<br/>
						അന്തമറ്റ സര്‍വ്വനാഥന്‍ തന്‍തിരുക്കല്പനയോര്‍ത്തു<br/>
						ചിന്തയൊട്ടങ്ങുറപ്പിച്ചു തുടങ്ങി ദുഃഖം<br/>
						എന്‍ മകനേ! നിര്‍മ്മലനേ! നന്മയെങ്ങും നിറഞ്ഞോനെ<br/>
						ജന്മദോഷത്തിന്റെ ഭാരമൊഴിച്ചോ പുത്ര!<br/>
						പണ്ടുമുന്നോര്‍ കടംകൊണ്ടു, കൂട്ടിയതു വീട്ടുവാനായ് <br/>
						ആണ്ടവന്‍ നീ മകനായി പിറന്നോ പുത്ര!<br/>
						ആദമാദി നരവര്‍ഗ്ഗം ഭീതികൂടാതെ പിഴച്ചു<br/>
						ഹേതുവിനുത്തരം നീ ചെയ്തിതോ പുത്ര!<br/>
						നന്നുനന്നു നരരക്ഷ നന്ദിയത്രേ ചെയ്തതു നീ<br/>
						ഇന്നിവ ഞാന്‍ കാണുമാറു വിധിച്ചോ പുത്ര!<br/>
						മുന്നമേ ഞാന്‍ മരിച്ചിട്ടു പിന്നെ ചെയ്തിവയെങ്കില്‍ <br/>
						വന്നിതയ്യേ, മുന്നമേ നീ മരിച്ചോ പുത്ര!<br/>
						വാര്‍ത്തമുമ്പേയറിയിച്ചു യാത്ര നീയെന്നോടു ചൊല്ലി<br/>
						ഗാത്രദത്തം മാനുഷര്‍ക്കു കൊടുത്തോ പുത്ര!<br/>
						മാനുഷര്‍ക്ക് നിന്‍പിതാവു മനോഗുണം നല്‍കുവാനായ് <br/>
						മനോസാദ്ധ്യമപേക്ഷിച്ചു കേണിതോ പുത്ര!<br/>
						ചിന്തയുറ്റങ്ങുപേക്ഷിച്ചു ചിന്തവെന്ത സംഭ്രമത്താല്‍ <br/>
						ചിന്തി ചോരവിയര്‍ത്തു നീ കുളിച്ചോ പുത്ര!<br/>
						വിണ്ണിലോട്ടുനോക്കി നിന്റെ കണ്ണിലും നീ ചോരചിന്തി<br/>
						മണ്ണുകൂടെ ചോരയാലെ നനച്ചോ പുത്ര!<br/>
						ഭൂമിദോഷ വലഞ്ഞാറെ സ്വാമി നിന്റെ ചോരയാലെ<br/>
						ഭൂമിതന്റെ ശാപവും നീയൊഴിച്ചോ പുത്ര!<br/>
						ഇങ്ങനെ നീ മാനുഷര്‍ക്ക് മംഗലം വരുത്തുവാനായ് <br/>
						തിങ്ങിന സന്താപമോടു ശ്രമിച്ചോ പുത്ര!<br/>
						വേല നീയിങ്ങനെ ചെയ്തു കൂലി സമ്മാനപ്പതിനായ്<br/>
						കാലമേ പാപികള്‍ നിന്നെ വളഞ്ഞോ പുത്ര!<br/>
						ഒത്തപോലെ ഒറ്റി കള്ളന്‍ മുത്തി നിന്നെ കാട്ടിയപ്പോള്‍ <br/>
						ഉത്തമനാം നിന്നെ നീചര്‍ പിടിച്ചോ പുത്ര!<br/>
						എത്രനാളായ് നീയവനെ, വളര്‍ത്തുപാലിച്ച നീചന്‍ <br/>
						ശത്രുകയ്യില്‍ വിറ്റു നിന്നെ കൊടുത്തോ പുത്ര!<br/>
						നീചനിത്ര കാശിനാശയറിഞ്ഞെങ്കിലിരന്നിട്ടും<br/>
						കാശു നല്‍കായിരുന്നയ്യോ ചതിച്ചോ പുത്ര!<br/>
						ചോരനെപ്പോലെ പിടിച്ചു, ക്രൂരമോടെ കരംകെട്ടി<br/>
						ധീരതയോടവര്‍ നിന്നെയടിച്ചോ പുത്ര!<br/>
						പിന്നെ ഹന്നാന്‍ തന്റെ മുന്‍പില്‍ വെച്ചു നിന്റെ കവിളിന്മേല്‍ <br/>
						മന്നിലേയ്ക്കു നീചപാപിയടിച്ചോ പുത്ര!<br/>
						പിന്നെ ന്യായം വിധിപ്പാനായ് ചെന്നു കയ്യേപ്പാടെ മുമ്പില്‍ <br/>
						നിന്ദചെയ്തു നിന്നെ നീചന്‍ വിധിച്ചോ പുത്ര!<br/>
						സര്‍വരേയും വിധിക്കുന്ന സര്‍വ്വസൃഷ്ടി സ്ഥിതി നാഥാ<br/>
						സര്‍വ്വനീചനവന്‍ നിന്നെ വിധിച്ചോ പുത്ര!<br/>
						കാരണം കൂടാതെ നിന്നെ കൊലചെയ്യാന്‍ വൈരിവൃന്ദം<br/>
						കാരിയക്കാരുടെ പക്കല്‍ കൊടുത്തോ പുത്രാ!<br/>
						പിന്നെ ഹെറോദേസുപക്കല്‍, നിന്നെയവര്‍ കൊണ്ടുചെന്നു<br/>
						നിന്ദചെയ്തു പരിഹസിച്ചയച്ചോ പുത്രാ!<br/>
						പിന്നെയധികാരി പക്കല്‍ നിന്നെയവന്‍ കൊണ്ടുചെന്നു <br/>
						നിന്നെയാക്ഷേപിച്ചു കുറ്റം പറഞ്ഞോ പുത്രാ!<br/>
						എങ്കിലും നീയൊരുത്തര്‍ക്കും സങ്കടം ചെയ്തില്ല നൂനം<br/>
						നിങ്കലിത്ര വൈരമിവര്‍ക്കെന്തിതു പുത്രാ!<br/>
						പ്രാണനുള്ളോനെന്നു ചിത്തേ സ്മരിക്കാതെ വൈരമോടെ<br/>
						തൂണുതന്മേല്‍ കെട്ടി നിന്നെയടിച്ചോ പുത്രാ!<br/>
						ആളുമാറിയടിച്ചയ്യോ ധൂളി നിന്റെ ദേഹമെല്ലാം<br/>
						ചീളുപെട്ടു മുറിഞ്ഞു നീ വലഞ്ഞോ പുത്രാ!<br/>
						ഉള്ളിലുള്ള വൈരമോടെ, യൂദര്‍ തന്റെ തലയിന്മേല്‍ <br/>
						മുള്ളുകൊണ്ടു മുടിവെച്ചു തറച്ചോ പുത്രാ!<br/>
						തലയെല്ലാം മുറിഞ്ഞയ്യോ ഒലിക്കുന്ന ചോരകണ്ടാല്‍ <br/>
						അലസിയെന്നുള്ളിലെന്തു പറവൂ പുത്രാ!<br/>
						തലതൊട്ടങ്ങടിയോളം തൊലിയില്ല മുറിവയ്യോ!<br/>
						പുലിപോലെ നിന്റെ ദേഹം മുറിച്ചോ പുത്ര!<br/>
						നിന്‍ തിരുമേനിയില്‍ ചോര, കുടിപ്പാനാവൈരികള്‍ക്കു<br/>
						എന്തുകൊണ്ടു ദാഹമിത്ര വളര്‍ന്നൂ പുത്ര!<br/>
						നിന്‍ തിരുമുഖത്തു തുപ്പി നിന്ദചെയ്തു തൊഴുതയ്യോ!<br/>
						ജന്തുവോടിങ്ങനെ കഷ്ടം ചെയ്യുമോ പുത്രാ!<br/>
						നിന്ദവാക്കു പരിഹാസം പല പല ദുഷികളും<br/>
						നിന്നെയാക്ഷേപിച്ചു ഭാക്ഷിച്ചെന്തിതു പുത്ര?<br/>
						ബലഹീനനായ നിന്നെ വലിയൊരു കുരിശതു<br/>
						ബലം ചെയ്തിട്ടെടുപ്പിച്ച് നടത്തി പുത്ര!<br/>
						തല്ലി, നുള്ളി, യടിച്ചുന്തി, തൊഴിച്ചു വീഴിച്ചിഴച്ചു<br/>
						അല്ലലേറ്റം വരുത്തി നീ വലഞ്ഞോ പുത്ര!<br/>
						ചത്തുപോയമൃഗം ശ്വാക്കളെത്തിയങ്ങു പടിക്കുമ്പോല്‍ <br/>
						കുത്തിനിന്റെ പുണ്ണിലും പുണ്ണാക്കിയോ പുത്ര!<br/>
						ദുഷ്ടരെന്നാകിലും കണ്ടാല്‍ മനംപൊട്ടും മാനുഷര്‍ക്കു<br/>
						ഒട്ടുമേയില്ലനുഗ്രഹമിവര്‍ക്കു പുത്ര!<br/>
						ഈയതിക്രമങ്ങള്‍ ചെയ്യാന്‍ നീയവരോടെന്തുചെയ്തു<br/>
						നീയനന്ത ദയയല്ലോ ചെയ്തതു പുത്ര!<br/>
						ഈ മഹാപാപികള്‍ചെയ്ത ഈ മഹാനിഷ്ഠൂരകൃത്യം<br/>
						നീ മഹാകാരുണ്യമോടു ക്ഷമിച്ചോ പുത്ര!<br/>
						ഭൂമിമാനുഷര്‍ക്കുവന്ന ഭീമഹാദോഷം പൊറുപ്പാന്‍ <br/>
						ഭൂമിയേക്കാള്‍ ക്ഷമിച്ചു നീ സഹിച്ചോ പുത്ര!<br/>
						ക്രൂരമായ ശിക്ഷചെയ്തു പരിഹസിച്ചവര്‍ നിന്നെ<br/>
						ജരൂസലം നഗര്‍നീളെ നടത്തി പുത്ര!<br/>
						വലഞ്ഞുവീണെഴുന്നേറ്റു കുലമരം ചുമന്നയ്യോ <br/>
						കുലമലമുകളില്‍ നീയണിഞ്ഞോ പുത്ര!<br/>
						ചോരയാല്‍ നിന്‍ ശരീരത്തില്‍ പറ്റിയ കുപ്പായമപ്പോള്‍ <br/>
						ക്രൂരമോടെ വലിച്ചവര്‍ പറിച്ചോ പുത്ര!<br/>
						ആണിയിന്‍മേല്‍ തൂങ്ങി നിന്റെ ഞരമ്പെല്ലാം വലിയുന്ന<br/>
						പ്രാണവേദനാസകലം സഹിച്ചോ പുത്ര!<br/>
						ആണികോണ്ടു നിന്റെ ദേഹം തുളച്ചതിന്‍ കഷ്ടമയ്യോ <br/>
						നാണക്കേടു പറഞ്ഞതിനാളവോ പുത്ര!<br/>
						വൈരികള്‍ക്കു മാനസത്തിലെന്മകനെക്കുറിച്ചയ്യോ<br/>
						ഒരു ദയ ഒരിക്കലുമിലയോ പുത്ര!<br/>
						അരിയ കേസരികളെ നിങ്ങള്‍പോയ ഞായറിലെന്‍ <br/>
						തിരുമകന്‍ മുന്നില്‍വന്നാചരിച്ചു പുത്ര!<br/>
						അരികത്തു നിന്നു നിങ്ങള്‍ സ്തുതിച്ചോശാനയും ചൊല്ലി<br/>
						പരിചില്‍ കൊണ്ടാടിയാരാധിച്ചുമേ, പുത്ര!<br/>
						ഓമനയേറുന്ന നിന്റെ തിരുമുഖ ഭംഗി കണ്ടാല്‍ <br/>
						ഈ മഹാപാപികള്‍ക്കിതു തോന്നുമോ പുത്രാ!<br/>
						ഉണ്ണി നിന്റെ തിരുമുഖം തിരുമേനി ഭംഗികണ്ടാല്‍ <br/>
						കണ്ണിനാനന്ദവും ഭാഗ്യസുഖമേ പുത്രാ!<br/>
						കണ്ണിനാനന്ദകരനാ; മുണ്ണി നിന്റെ തിരുമേനി <br/>
						മണ്ണുവെട്ടിക്കിളക്കുംപോല്‍ മുറിച്ചോ പുത്രാ!<br/>
						കണ്ണുപോയ കൂട്ടമയ്യോ, ദണ്ഡമെറ്റം ചെയ്തുചെയ്തു<br/>
						പുണ്ണുപോലെ നിന്റെ ദേഹം ചമച്ചോ പുത്ര!<br/>
						അടിയൊടുമുടിദേഹം കടുകിടയിടയില്ല<br/>
						കഠിനമായ് മുറിച്ചയ്യോ വലഞ്ഞോ പുത്രാ!<br/>
						നിന്റെ ചങ്കില്‍ ചവളത്താല്‍ കൊണ്ടകുത്തുടന്‍ വേലസു-<br/>
						യെന്റെ നെഞ്ചില്‍ കൊണ്ടു ചങ്കുപിളര്‍ന്നോ പുത്ര!<br/>
						മാനുഷന്റെ മരണത്തെക്കൊണ്ടു നിന്റെ മരണത്താല്‍ <br/>
						മാനുഷര്‍ക്ക് മാനഹാനിയൊഴിച്ചോ പുത്ര!<br/>
						സൂര്യനുംപോയ് മറഞ്ഞയ്യോ! ഇരുട്ടായി ഉച്ചനേരം<br/>
						വീര്യവാനെ നീ മരിച്ച ഭീതിയോ പുത്ര!<br/>
						ഭൂമിയില്‍ നിന്നേറിയൊരു ശവങ്ങളും പുറപ്പെട്ടു<br/>
						പ്രാണനുള്ളോര്‍ക്കില്ല ദുഃഖമെന്തിതു പുത്ര!<br/>
						കല്ലുകളും മരങ്ങളും പൊട്ടി നാദം മുഴങ്ങീട്ടു <br/>
						അല്ലലോടു ദുഃഖമെന്തു പറവൂ പുത്രാ!<br/>
						കല്ലിനേക്കാളുറപ്പേറും യൂദര്‍ തന്റെമനസ്സയ്യോ<br/>
						തെല്ലുകൂടെയലിവില്ലാതെന്തിതു പുത്രാ!<br/>
						സര്‍വ്വലോകനാഥനായ നിന്മരണം കണ്ടനേരം<br/>
						സര്‍വദുഃഖം മഹാദുഃഖം സര്‍വ്വതും ദുഃഖം<br/>
						സര്‍വ്വദുഃഖക്കടലിന്റെ നടുവില്‍ ഞാന്‍ വീണ്ടുതാണു<br/>
						സര്‍വ്വസന്താപങ്ങളെന്തു പറവൂ പുത്ര!<br/>
						നിന്മരണത്തോടുകൂടെയെന്നെയും നീ മരിപ്പിക്കില്‍ <br/>
						ഇമ്മഹാദുഃഖങ്ങളൊട്ടു തണുക്കും പുത്ര!<br/>
						നിന്മനസ്സിന്നിഷ്ടമെല്ലാം സമ്മതിപ്പാനുറച്ചു ഞാന്‍ <br/>
						എന്മനസ്സില്‍ തണുപ്പില്ല നിര്‍മ്മല പുത്ര!<br/>
						വൈരികള്‍ക്കു മാനസത്തില്‍ വൈരമില്ലാതില്ലയേതും<br/>
						വൈരഹീന പ്രിയമല്ലോ നിനക്കു പുത്ര!<br/>
						നിന്‍ചരണചോരയാദം തന്‍ശിരസ്സിലൊഴുകിച്ചു<br/>
						വന്‍ചതിയാല്‍ വന്നദോഷമൊഴിച്ചോ പുത്ര!<br/>
						മരത്താലെ വന്നദോഷം മരത്താലെയൊഴിപ്പാനായ് <br/>
						നാരികയ്യാല്‍ ഫലം തിന്നു നരന്മാര്‍ക്കു വന്നദോഷം<br/>
						നാരിയാം മേ ഫലമായ് നീയൊഴിച്ചോ പുത്ര!<br/>
						ചങ്കിലും ഞങ്ങളെയങ്ങു ചേര്‍ത്തുകൊള്‍വാന്‍ പ്രിയം നിന്റെ<br/>
						ചങ്കുകൂടെ മാനുഷര്‍ക്കു തുറന്നോ പുത്ര!<br/>
						ഉള്ളിലേതും ചതിവില്ലാതുള്ളകൂറെന്നറിയിപ്പാന്‍ <br/>
						ഉള്ളുകൂടെ തുറന്നു നീ കാട്ടിയോ പുത്ര!<br/>
						അദിദോഷം കൊണ്ടടച്ച സ്വര്‍ഗ്ഗവാതില്‍ തുറന്നു നീ<br/>
						ആദിനാഥാ! മോക്ഷവഴി തെളിച്ചോ പുത്ര!<br/>
						മുമ്പുകൊണ്ട കടമെല്ലാം വീട്ടിമേലില്‍ വീട്ടുവാനായ് <br/>
						അന്‍പിനോടു ധനം നേടി വച്ചിതോ പുത്ര?<br/>
						പള്ളിതന്റെയുള്ളകത്തു വെച്ചനിന്റെ ധനമെല്ലാം <br/>
						കള്ളരില്ലാതുറപ്പുള്ള സ്ഥലത്തു പുത്ര!<br/>
						പള്ളിയകത്തുള്ളവര്‍ക്ക് വലയുമ്പോള്‍ കൊടുപ്പാനായ് <br/>
						പള്ളിയറക്കാരനെയും വിധിച്ചോ പുത്ര!<br/>
						ഇങ്ങനെ മാനുഷര്‍ക്കു നീ മംഗലലാഭം വരുത്തി<br/>
						തിങ്ങിന താപം ക്ഷമിച്ചു മരിച്ചോ പുത്ര!<br/>
						അമ്മകന്നി നിന്റെ ദുഃഖം പാടിവന്ദിച്ചപേക്ഷിച്ചു<br/>
						എന്മനോതാപം കളഞ്ഞു തെളികതായേ!<br/>
						നിന്മകന്റെ ചോരയാലെയെന്‍മനോദോഷം കഴുകി<br/>
						വെണ്‍മനല്‍കീടണമെന്നില്‍ നിര്‍മ്മല തായേ!<br/>
						നിന്മകന്റെ മരണത്താലെന്റെയാത്മമരണത്തെ<br/>
						നിര്‍മ്മലാംഗി നീക്കി നീ കൈതൂക്കുക തായേ!<br/>
						നിന്മകങ്കലണച്ചെന്നെ നിര്‍മ്മലമോക്ഷം നിറച്ച് <br/>
						അമ്മ നീ മല്പിതാവീശോ ഭവിക്ക തസ്മാല്‍ <br/>
					<br/><br/>
					</center>
				</p>
			</div>
			 <a href="../../Songs-A/AmmaKannyaManiThante.html" > <img src="../../../../img/english.png" alt="english logo" id="Switch"></a>
		<footer id="footerSM">വരുവിന്‍, നമുക്കു കര്‍ത്താവിനു സ്‌തോത്രമാലപിക്കാം; നമ്മുടെ ശിലയെ സന്തോഷപൂര്‍വം പാടിപ്പുകഴ്‌ത്താം.<br/><strong>സങ്കീ  95 : 1</strong>
		</footer>
		</script>
	 
	</div>
</body>

</html>