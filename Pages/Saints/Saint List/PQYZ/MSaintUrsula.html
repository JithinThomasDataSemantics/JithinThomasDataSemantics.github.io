<!DOCTYPE html>
<html>

	<head>
		<link rel="stylesheet" type="text/css" href="../../../Colleges/css/college.css" />
		<title>വിശുദ്ധ ഉർസൂള</title>
	</head>
				 <a href="SaintUrsula.html" > <img src="../../../../img/english.png" alt="malayalam logo" id="SwitchSaint"></a>		

	<body>
		<div id="mainSaint">
			<div id="headerSaint">
				<center id="headspan">വിശുദ്ധ ഉർസൂള</center>
			</div>	
			
			<div id= "subSaint">			
				<div id="body">
				<p>
				ഉർസുള എന്ന വിശുദ്ധയുടേയും അവളുടെ കൂടെ രക്തസാക്ഷിത്വം വരിച്ച 11000 കന്യകമാരുടെയും കഥ അവിശ്വസനീയമായി തോന്നാം. ഏതോ ഒരു നാടോടിക്കഥ എന്നു പറഞ്ഞു തള്ളിക്കളയുകയുമാവാം. പക്ഷെ ഈ നാടോടിക്കഥയിലും സത്യമുണ്ടെന്ന് വിശ്വസിക്കുന്നവർ ഏറെയുണ്ട് . 
				ഇംഗ്ലണ്ടിലെ കോർണവെയിലെ ക്രൈസ്തവ വിശ്വാസിയായ രാജാവ് ഡിംനോക്കിന്റെ മകളായിരുന്നു ഉർസുള. സുന്ദരിയായ രാജകുമാരിക്ക് ഉത്തമവിദ്യാഭ്യാസം തന്നെ രാജാവ് നൽകി. യേശുവിൽ നിറഞ്ഞ ഭക്തിയോടെ അവൾ വളർന്നു വന്നു. പ്രായത്തിൽ കവിഞ്ഞ പക്വത 
				ഉർസുളക്കുണ്ടായിരുന്നു. തന്റെ ജീവിതം യേശുവിന്റെ മണവാട്ടിയായി ജീവിക്കാനുള്ളതാണെന്ന് അവൾ ശപഥം ചെയ്തു.
				</p>
				<p>
				എന്നാൽ മകളെ അർമോറികയിലെ രാജാവിന് വിവാഹം ചെയ്തു കൊടുക്കാമെന്ന് ഡിംനോക്ക് രാജാവ് വാക്കു കൊടുത്തിരുന്നു. അദ്ദേഹം ഉർസുളയെ വിവാഹത്തിന് നിർബന്ധിച്ചു. ഉർസുള തന്റെ തീരുമാനത്തിൽ ഉറച്ചുനിന്നു. ഒടുവിൽ മകളുടെ നിർദ്ദേശത്തിന് വഴങ്ങി അദ്ദേഹം മൂന്നു 
				മാസത്തെ സമയം കൊടുത്തു. വിശുദ്ധ നാടുകൾ സന്ദർശിച്ച ശേഷം മൂന്നു മാസം കൊണ്ട് തിരികയെത്തി തീരുമാനം അറിയിക്കാമെന്ന് ഉർസുളയും സമ്മതിച്ചു. ഉർസുളയുടെ യാത്രക്ക് എല്ലാ സൗകര്യങ്ങളും രാജാവ് ഒരുക്കി. പതിനൊന്നു കപ്പലുകൾ. ഒരു കപ്പലിൽ ഉർസുളയും ആയിരം 
				തോഴിമാരും. മറ്റ് 10 കപ്പലുകളിലായി 10000 കന്യകകളായ തോഴിമാർ. രാജ്യം ഒത്തുചേർന്ന് അവർക്ക് യാത്രയയപ്പു നൽകി.
				</p>
				<p>
				കപ്പൽസംഘം ജർമൻ തീരത്ത് എത്താറായപ്പോൾ വൻകൊടുങ്കാറ്റ് ആരംഭിച്ചു. കപ്പലുകൾ നിയന്ത്രണം വിട്ട് ഒഴുകി നടന്നു. ഉർസുളയുടെ ഭക്തിയും പ്രാർഥനയുമാണ് എല്ലാവർക്കും ധൈര്യം പകർന്നു കൊടുത്തത്. ഒട്ടും ഭയപ്പെടാതെ യേശുവിൽ ഉറച്ച് വിശ്വസിച്ച് അവൾ മറ്റുള്ളവരെ 
				സംരക്ഷിച്ചു. തന്റെ കൂടെ യാത്ര ചെയ്തിരുന്ന എല്ലാവരേയും യേശുവിന്റെ നാമത്തിന്റെ ശക്തി അവൾ ബോധ്യപ്പെടുത്തി കൊടുത്തു. ഒടുവിൽ റെയിൻ നദിക്കു സമീപമുള്ള തുറമുഖത്ത് കപ്പൽ എത്തിച്ചേർന്നു. കാട്ടുജാതിക്കാരായ ഒരു വിഭാഗത്തിന്റെ അധീനതയിലുള്ള പ്രദേശമായിരുന്നു 
				അത്. അവരുടെ രാജകുമാരൻ ഉർസുളയുടെ സൗന്ദര്യത്തിൽ ഭ്രമിച്ച് അവളെ സ്വന്തമാക്കാൻ ശ്രമിച്ചു. ഉർസുള അയാളുടെ മോഹവാഗ്ദാനങ്ങളിൽ പതിച്ചില്ല. തന്റെ ജീവിതം യേശുവിനു വേണ്ടി നീക്കിവച്ചിരിക്കുന്നതാണെന്നും ഒരു ശക്തിക്കും തന്നെ പിന്തിരിപ്പിക്കാനാവില്ലെന്നും അവൾ 
				പറഞ്ഞു. ക്ഷുഭിതരായ കാട്ടുവർഗ്ഗക്കാർ ഉർസുളയെ കൊലപ്പെടുത്തി.അവൾക്കൊപ്പമുണ്ടായിരുന്ന പതിനായിരത്തോളം കന്യകമാരും വിശാസത്തിൽ അടിയുറച്ച് നിന്ന് മരണം ഏറ്റുവാങ്ങി.
				</p>
				<p>
				ഉർസുളയുടെ കഥക്ക് പല വകഭേദങ്ങളുണ്ട്. ഉർസുളയുടെയും കൂട്ടരുടേയും കപ്പൽ യാത്രയുടെ ലക്‌ഷ്യം സംബന്ധിച്ചാണ് കഥകളേറെയും. മകളുടെ നിത്യകന്യാത്വ ശപഥം മാറ്റിയെടുക്കുന്നതിനുവേണ്ടി രാജാവ് തന്നെ ഉർസുളയെ സർവ ആർഭാടങ്ങളും ആഡംബരങ്ങളും ഒരുക്കിയ കപ്പലിൽ 
				ഉല്ലാസയാത്രക്ക് വിടുകയായിരുന്നുവെന്നതാണ് അതിലൊന്ന്. ഉർസുളയെ വിവാഹം ചെയ്യാനിരിക്കുന്ന രാജാവിന്റെ കൊട്ടാരത്തിലേക്ക് അവളെ യാത്രയാക്കുകയായിരുന്നുവെന്നും റോമൻ ചക്രവർത്തിയുടെ ആക്രമണം ഭയന്ന് ഉർസുളയേയും രാജ്യത്തിലെ കന്യകമാരേയും സുരക്ഷിത 
				സ്‌ഥാനത്തേക്ക്‌ അയക്കുകയായിരുന്നുവെന്നും രണ്ടു കഥകൾകൂടിയുണ്ട്.
				</p>
				<p>
				ഉർസുളക്കൊപ്പം മരിച്ചത് 11000 കന്യകമാരല്ല, 11 പേർ മാത്രമാണെന്നും വാദമുണ്ട്. മരണം സംബന്ധിച്ച് കഥകൾ പലതുണ്ട്. എന്നു ജനിച്ചെന്നോ എന്ന് മരിച്ചെന്നോ കൃത്യമായ വിവരങ്ങളില്ല. ഇങ്ങനെ പലവിധ കാരണങ്ങളാൽ കത്തോലിക്കാ സഭ വിശുദ്ധരുടെ ഔദ്യോകിക പട്ടികയിൽ നിന്ന് 
				നീക്കുക പോലും ചെയ്തു. പക്ഷേ, ഉർസുളയുടെ മാധ്യസ്‌ഥത യാചിച്ച് പ്രാർഥിക്കുന്നതിനോ അവരുടെ നാമത്തിലുള്ള ദേവാലയങ്ങൾ സന്ദർശിക്കുന്നതിനോ വിലക്കില്ല. ഇംഗ്ലണ്ടിൽ ഏറ്റവും കൂടുതൽ ആരാധിക്കപ്പെടുന്ന വിശുദ്ധരിൽ ഒരാളാണ് ഉർസുള. ഉർസുലീൻ സന്യാസസഭ ഈ 
				വിശുദ്ധയുടെ ജീവിതത്തെ അടിസ്‌ഥാനമാക്കിയിരിക്കുന്നു.
				</p>
					</p>
				</div>	
			</div>				
		</div>
	</body>
</html>
